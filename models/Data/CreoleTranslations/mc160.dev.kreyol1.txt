***************************************************
Story:            mc160.dev.0
Author:           2670363255
Work Time(s):     1446

Se te fèt anivèsè Jessie Lous. Li t ap fè fèt. Li te mande de zanmi li yo vin nan fèt la. Li te fè yon gwo gato, epi li te koke kèk blad.

Apre yon ti tan zanmi li Lyon te parèt. Apre sa zanmi li Tig te parèt. Lyon ak Tig te vini avèk kado. 

Jessie te bay zanmi li yo akolad. Li te mande yo si yo ta renmen gato. 

Wi! Lyon di. Wi wi! Tig di. Jessie koupe gato a, epi yo tout te manje l ansanm.
Apre sa Jessie te louvri kado li yo. Li te jwenn yon nouvo kòd pou sote kòd epi yon lòt jwèt ki amizan. Li te mande Lyon ak Tig pou yo jwe jwèt la avè l.

Zanmi yo te jwe epi kontinye jwe. Yo tout te pase yon bon moman. Apre sa lè a te rive pou fèt la te te fini.

Lyon ak Tig te bay Jessie akolad epi yo di l orevwa. Mèsi pou yon bèl selebrasyon fèt! Jessie Lous di de pi bon zanmi li yo.

1 : youn : Kiyès ki t ap fete fèt li?
*A) Jessie Lous
 B) pèsonn
 C) Lyon
 D) Tig

2 : miltip : Kiyès ki pa t vini nan fèt la?
 A) Lyon
 B) Tig
*C) Sèpan
 D) Jessie Lous

3 : miltip : Kouman Jessie te prepare pou fèt la?
 A) fè gato ak ji.
*B) fè gato epi koke blad.
 C) fè ji ak bonbon.
 D) fè ji epi koke blad.

4 : youn : Konbyen zanmi ki te vini nan fèt Jessie a?
 A) youn
*B) de
 C) sis
 D) kat


***************************************************
Story:            mc160.dev.1
Author:           3466834307
Work Time(s):     879

Sally te pase yon vakans d ete ki te chaje ak lajwa. Li te ale nan kan d ete pou premye fwa. Li te fè zanmi avèk yon ti dam ki rele Tina. Yo te pataje yon kabann ann etaj nan kabin yo a. Aktivite ke Sally prefere a se mache nan fon bwa paske li pran plezi nan lanati. Tina renmen atizay ak atizana. Ansanm, yo fabrike kèk zèv atistik kote yo sèvi avèk fèy yo jwenn nan fon bwa. Menm apre l te fin tonbe nan dlo, Sally toujou pran plezi nan monte piwòg. Li te tris anpil lè kan an te fini, men li te pwomèt pou l rete an kontak avèk nouvo zanmi li an.

Sally te ale nan plaj avèk fanmi l nan ete a tou. Li renmen plaj anpil. Sally te kolekte koki lanmè epi l te voye kèk lapòs bay zanmi l, Tina, pou l te ka fè kèk atizay ak atizana avèk yo. Sally renmen ale lapèch avèk frè li yo, kuit manje sou gri avèk papa l, epi naje nan lanmè avèk manman l.

Ete a te vrèman amizan, men Sally te kontan anpil pou l te retounen lekòl. Zanmi l ak pwofesè yo te manke l anpil. Li te kontan anpil pou l te rakonte yo de vakans d ete li.

1 : miltip : Ki moun ki te ale nan plaj la avèk Sally ?
 A) sè li yo
 B) Tina
*C) frè li yo, manman l, ak papa l
 D) li menm sèl

2 : miltip : Ki sa Sally te pwomèt pou l fè ?
 A) Aprann monte bekàn.
 B) Ale nan yon jwèt bezbòl.
 C) Retounen nan plaj la.
*D) Rete an kontak avèk nouvo zanmi li an, Tina.

3 : youn : Pou ki sa Sally renmen mache nan fon bwa ?
 A) Li renmen monte pye bwa.
 B) Li renmen jwe lago kache.
 C) Li renmen naje.
*D) Li renmen lanati.

4 : miltip : Ki sa Sally te fè nan ete sa a ?
*A) Li te ale nan kan d ete epi nan plaj.
 B) Li te ale vizite Pari.
 C) Li te ale nan yon jwèt bezbòl.
 D) Li te ale nan kou d ete.


***************************************************
Story:            mc160.dev.2
Author:           519010308
Work Time(s):     1458

Todd t ap viv nan yon katye ki an deyò vil la. Kontrèman ak jan sa te ye nan vil la, katye a te pezib epi trankil epi li te chaje ak pye bwa, flè ak zannimo. Yon jou papa l te soti travay epi li di "vini, pitit gason m, mwen pral mennen w nan vil la." Todd te kontan anpil epi li te kouri mete soulye l epi li ta kouri al nan machin lan. Lè yo te rive nan vil la Todd te zezi dèske te gen tout machin sa yo ak moun, tout moun te sanble ke yo prese. Pa t gen okenn pye bwa, ni flè, ni zannimo. Todd te kontan anpil lè te retounen lakay. Lè manman l te mande l de vwayaj nan vil la, Todd te di, "Pa gen okenn plas tankou lakay."

1 : miltip : Ki kote Todd te vizite ?
*A) Vil la
 B) Manman l
 C) Katye a
 D) Zannimo yo

2 : miltip : Ki sa Todd te di lè l te retounen lakay li apre l te soti nan vil la ?
 A) Te gen anpil pye bwa ak flè.
 B) Te gen anpil moun nan machin.
*C) Pa gen okenn plas tankou lakay.
 D) Te gen anpil zannimo.

3 : youn : Ki kote Todd ap viv ?
 A) Nan vil la
 B) avèk manman l
 C) avèk papa l
*D) Nan yon katye.

4 : miltip : Ki sa Todd te wè lè l te rive nan vil la ?
 A) anpil zannimo
 B) manman l
 C) anpil pye bwa ak flè
*D) anpil moun ak machin


***************************************************
Story:            mc160.dev.3
Author:           1077562726
Work Time(s):     4133

Greta te kouri ale nan kafou a avèk gran frè l, Tony. Li te gen lajan pou achte nan kamyon krèm lan nan pòch li epi Greta te kontan anpil. Kamyon krèm lan te pake nan bò lari a epi l t ap tann ti moun yo pou yon tan kon sa. chofè Kamyon krèm lan te panse ke pa gen okenn ti moun ki t ap vini ankò pou vin pran krèm epi li te fèk kòmanse kite bò lari a nan moman yo te rive nan kafou a. Yo te rele. Yo te rele byen fò, "Kanpe la ! Kanpe la !" epi yo t ap sote ponpe sou twotwa a pou yo te ka eseye fè li wè yo. Chofè kamyon krèm lan te wè yo, li te voye men ba yo epi li souri, li retounen bò lari a epi li te louvri kamyon li an pou yo te ka wè tout sa li te gen pou vann. Yo te kontan anppil. Yo te wè nouvo fridòdòy. Tony te vle eseye yon nouvo bagay. Li te pran yon krèm siwo ki te gen chokola ak nwa ladan l. Li te manke pran yon fresko nan kone papye. Greta te gade tout bagay ki te nan kamyon krèm lan. Li te wè bonbon, krèm kone, fresko nan kone papye, ak tout lòt bagay yo. Tout bagay te parèt bon anpil. Men, apre l te fin gade tout bagay nèt, li te vle pran yon krèm sandwitch. Li te pran krèm sandwitch la. Li pran yon kout dan ladan l epi li souri. Li te gen bon gou anpil. Li te santi l kontan anpil. Frè li a, Tony, te kontan tou. Li menm tou li te pran yon kout dan nan krèm siwo nan kone li a epi l te rete dan griyen. Yo te mache ale lakay yo avèk krèm an yo epi yo te rakonte manman yo kouman yo te prèske pa jwenn krèm ditou. Manman yo te kontan dèske kamyon an te kanpe pou yo. Li te di ke yo te gen anpil chans paske yo te rive bò lari a anvan kamyon krèm lan te kite.

1: miltip : Ki sa chofè kamyon krèm lan te fè lè Greta ak Tony te rive nan kafou a ?
*A) Li te kòmanse ap kite bò lari a.
 B) Li t ap pase yon mizik nan kamyon an.
 C) Li te rete pake bò lari a.
 D) Li te manke pran yon fresko nan kone papye.

2: miltip : Ki sa ti moun yo te fè lè yo te wè chofè kamyon krèm lan te deplase kite bò lari a ?
 A) Yo te kouri nan lari a al dèyè kamyon krèm lan.
*B) Yo te rele, "Kanpe la ! Kanpe la !".
 C) Yo te kanpe nan kafou a epi yo t ap kriye.
 D) Yo te manje krèm.

3: miltip : Ki sa Tony te pran nan kamyon krèm lan ?
 A) Tony te pran yon fresko nan kone papye. Greta te pran yon krèm siwo.
 B) Tony te pran yon fresko nan kone papye. Greta te pran yon krèm kone ki gen chokola ak nwa ladan l.
*C) Tony te pran yon krèm siwo ki te gen chokola ak nwa ladan l.
 D) Greta ak Tony te pran krèm kone.

4: miltip : Ki sa Greta ak Tony te fè apre yo te jwenn krèm yo an ?
 A) Yo te mache ale kay yon zanmi epi yo te di manman l tout sa ki te pase.
*B) Yo te pran yon kout dan ladan l.
 C) Yo te antre nan kamyon an.
 D) Yo te mache ale lakay a yo epi yo te antre nan lakou dèyè do kay la pou yo te jwe.


***************************************************
Story:            mc160.dev.4
Author:           2626224031
Work Time(s):     2199

Paran m yo, ak frè m, Kelsey, te di ke se tan nan lane a pou nou pran yon vakans an fanmi. Nou konn ale nan gwo plas piblik yo kote ki gen bèl otèl ak gwo pisin. Ane sila a, paran m te vle fè yon bagay diferan. Yo te vle mennen nou nan Chato Elk River.

Apre anpil planifikasyon, nou te pran wout la pou n al nan vwayaj nou an. Frè m Kelsey avè m te pran plezi nan pakou long nou te fè nan machin lan.
  
Lè nou te rive la, chato a te sanble pi gwo pase jan nou te imajinen l. Te gen tèlman anpil bagay pou wè ak anpil bagay pou fè. Te gen yon pisin, yon sal sinema ak yon elevatè pou pran w nan yon etaj ale nan lòt. Sa se yon plas majik ! Mwen te tèlman kontan paske nou te gen tout plas la pou fanmi nou sèlman !
  
Nou te pase tout vakans nou ap jwe ozalantou gwo chato a epi nou te jwenn kèk plas misterye tou piti la tou. Te menm genyen yon ti chanm tou piti dèyè do youn nan pandri yo. Frè m, Kelsey, epi mwen menm tou, nou te jwe lago kache pou anpil tan, nou te gade fim epi naje nan pisin jouk solèy kouche.

Sa te tris lè vakans nou an te vin fini men, nou te kenbe anpil souvni ki amizan. Nou p ap janm bliye sejou nou nan chato Elk River !

1 : youn : Ki non frè m lan ?
 A) Kelly
*B) Kelsey
 C) Caden
 D) Colby

2 : youn : Ki kote nou te ale ?
 A) Chato Hood River
*B) Chato Elk River
 C) Chato White Fish
 D) Chato White Salmon

3: miltip : Ki sa chato a te gen ladan l ?
 A) Yon sal dans
*B) Yon sal sinema
 C) Yon djim
 D) Yon benywa a chofaj

4 : miltip : Ki sa nou te fè nan chato a ?
 A) Jwe boul
 B) Ale lapèch
*C) Naje nan pisin lan
 D) Kouri nan raje a


***************************************************
Story:            mc160.dev.5
Author:           3983187336
Work Time(s):     1622

Te gen yon lè, te gen yon ti fi ki rele Ana. Ana se te yon ti fi ki te entèlijan. Tout moun nan lekòl Ana a te konnen l epi yo te renmen l anpil. Li te gen yon gwo rèv pou l vin yon chanpyon nan chanpyona eple mo. Ana te etidye anpil pou l ka rive nan pi wo nivo ke l te kapab nan eple. Pi bon zanmi Ana a te konn ede l etidye chak jou apre lekòl. Anvan jou chanpyona eple a te rive, Ana ak bon zanmi li an te gen sètitid ke l ta pral genyen. Te genyen dis elèv nan chanpyona eple a. Sa te fè Ana yon ti jan enkyete, men, lè l te wè papa l ki t ap chofe pou li, li te tou konnen ke l te kapab rive fè l. Chanpyona eple a te gen senk pase ladan l epi, Ana te rive franchi tout etap yo. Li te rive nan final la. Nan moman pase final la, James, ti gason li te nan final avè li a, yo te ba l yon mo ki te di anpil epi li te mal eple l. Tout sa Ana te gen pou l fè se te jis eple dènye mo sila a epi li t ap vin chanpyon an. Ana te apwoche nan mikwo a, li te panse anpil epi li te eple mo a. Li t ap tann epi finalman pwofesè li a di "Sa kòrèk." Ana te genyen chanpyona eple a. Ana te kontan anpil. Li te genyen yon twofe. Ana te genyen yon riban jòn tou. Tout lekòl la te kontan pou Ana tou, epi tout moun te bat bravo pou li. Tout lekòl la te ale deyò a. Yo te fè yon piknik pou selebre akonplisman Ana a.

1 : miltip : Ki sa ki te fè Ana enkyete anpil ?
*A) Lòt dis elèv yo
 B) Bon zanmi li
 C) Limyè ki t ap briye yo
 D) Gwo podyòm lan

2 : miltip : Ki bò lekòl la te fè piknik lan ?
 A) Nan djim lan
 B) Lakay Ana
*C) Deyò a
 D) Nan klas Ana a

3 : youn : Ki sa gwo rèv Ana a te ye ?
 A) Pou l vin yon dansèz balè
 B) Pou l vin yon gwo chantèz
 C) Pou l vin prezidan klas la
*D) Pou l vin yon chanpyon nan eple

4 : youn : Kiyès ki te ede Ana etidye chak jou ?
 A) Papa l
*B) Pi bon zanmi l
 C) Manman l
 D) Sè l


***************************************************
Story:            mc160.dev.6
Author:           1006609625
Work Time(s):     2342

Roger se te yon krikèt. Li te renmen sote anpil. Li te sote toupatou pou kont li. Yon jou, lè li t ap sote kon sa, li te kwaze ak yon krapo ki te chita sou yon bout bwa. Krapo a di l ke non l se Gilbert. Gilbert di Roger  ke sa fè yon bon bout tan depi l pa kwaze ak pèsonn. Roger di l kòm krikèt ak krapo renmen sote, yo kapab vin bon zanmi. Jou ann apre a, yo t ap sote nan yon chan epi se kon sa yo te wè yon bagay ki te etranj anpil. Nan yon etan yo te wè yon zanrenyen ki t ap flote sou yon fèy lili. Zanrenyen an te tris anpil paske li pa t gen ankenn zanmi. Roger ak Gilbert te mande l pou ki sa li pa t gen zanmi an. Zanrenyen an te di yo ke tout moun konn rele anmwey epi kouri lè yo wè l. Roger ak Gilbert te di l ki li pa t sanble efreyan pou yo epi tou li kapab akonpanye yo si li vle. Kon sa Sam, zanrenyen an, te di wi, epi yo tou lè twa te tanmen yon zanmitay pou lavi ki chaje avèk avanti.

1: miltip : Ki sa Roger te renmen fè ?
 A) Bourade.
*B) Sote.
 C) Naje.
 D) Flote.

2: youn : Sou ki sa zanrenyen an te chita nan etan an ?
 A) branch
*B) fèy lili
 C) bout tè
 D) bout bwa

3: miltip : Ki karaktè ki pa nan istwa a ?
 A) zanrenyen
*B) koksinèl
 C) krikèt
 D) krapo

4: youn : Se te ki non zanrenyen an ?
 A) Roger
 B) Sarah
 C) Gilbert
*D) Sam


***************************************************
Story:            mc160.dev.7
Author:           259176131
Work Time(s):     882

Yon bèl boul wouj woule al jwenn yon boul ble epi li di alo. Boul ble a te pè epi li t al kriye bay boul vèt la. Boul vèt la tonbe ri sou boul ble a. Epi boul vèt la di boul oranj la ke boul ble a stipid. Anpil moun te santi sa pa t yon bon bagay epi yo te pini boul vèt la kote yo degonfle l.

Depi jou sa a tout moun te wè boul vèt degonfle a epi yo te konnen ke yo pa t ka fè ni di move koze. Se kon sa pwoblèm lan te kòmanse. Boul mov la te konn itilize krent ke tout moun te genyen pou l te vin tounen lidè ke yo tout te pè a. Boul mov la te move sou tout moun. Jouk lè vin rive yon jou ke boul wouj la te pale epi l te lakoz tout boul lòt koulè vin reyini ansanm epi yo te retire lè a nan boul mov la epi yo te mete l nan boul vèt la. Malerezman, boul vèt la te pase twòp tan san lè epi li te mouri.

1: miltip : Ki koulè boul ki te parèt an twazyèm nan istwa a ?
*A) vèt
 B) ble
 C) wouj
 D) mov

2: youn : Ki koulè boul ki te vin lidè a ?
 A) vèt
 B) ble
 C) wouj
*D) mov

3: miltip : Ki koulè boul ki te fè boul ble a pè ?
 A) mov
*B) wouj
 C) oranj
 D) vèt

4: youn : Nan fen istwa a, ki jan boul vèt la te ye.
 A) bèl
*B) mouri
 C) krentif
 D) pale anpil


***************************************************
Story:            mc160.dev.8
Author:           863905974
Work Time(s):     329

Sara te vle jwe nan yon ekip bezbòl. Li pa t janm eseye balanse yon baton pou l te frape yon boul bezbòl nan lavi l. Papa l te ba li yon baton bezbòl epi ansanm yo te ale nan plas piblik la pou yo te pratike. Sara t ap mande tèt li si l te kapab frape yon boul. Li pa t fin rasire si l ta ka vin bon nan jwèt la. Li te vrèman vle jwe nan yon ekip epi mete yon inifòm o konplè. Li pa t ka tann pou l te ale nan plas piblik pou l t al eseye baton bezbòl li a. Sara ak papa l te rive nan plas piblik la, Sara rale baton bezbòl la epi l te kanpe kèlke pa de papa l. Sara t ap tann pandan papa l t ap lanse boul la sou li. Kè l t ap bat fò. Li te rate premye lansman yo. Li te anvi kite sa men, li te kontinye eseye. Yon ti tan apre, li te kòmanse frape boul la byen lwen. Li te kontan anpil epi li pa t ka tann pou l te siyen avèk yon ekip tout bon. Papa l te fyè anpil paske l pa t abandone.

1: miltip : Pou ki sa Sara t ap pratike ?
 A) Li te vle fè djòlè
 B) Li pa t vle fè devwa l
*C) Li te vle jwe nan yon ekip
 D) Li te santi l raz

2: youn : Ki moun ki te lanse boul la al jwenn ?
 A) Manman li
 B) Sè li
*C) Papa li
 D) Frè li

3: miltip : Pou ki sa papa Sara te fyè de li ?
 A) Li pa t sal kò li
 B) Li pa t kase baton an
*C) Li pa t abandone
 D) Li te pi bon pase papa li

4: youn : Ki kote Sara te ale pou li te pratike frape boul la ?
 A) Yon estad
 B) Lakou lakay li
*C) Plas piblik la
 D) Chanm li


***************************************************
Story:            mc160.dev.9
Author:           2311321761
Work Time(s):     634

Peter se te yon ti chyen ki te tris anpil. Li te nan magazen zannimo domestik la pou yon bon bout tan. Pou byen di w, li te la pou twa mwa ! Peter te wè anpil lòt ti chyen jwenn yon moun ; li te kòmanse mande tèt li pou ki sa li pa t ka jwenn youn. Li te panse petèt se paske plim sou kò l yo pa te bèl ase oswa petèt fason li jape a pa te fò ase. Li te eseye epi eseye ankò pou li te fè tout moun ki te vini nan magazen an plezi, men yo tout te chwazi yon ti chyen ki pi piti. Kon sa, yon jou, tout sa te vin chanje. Samie te vini nan magazen an paske l t ap chache yon ti chyen koulè lò. Li te vle yon ti chyen ke l ta kapab kaline avèk li. Se kon sa jou sa a Peter te tris anpil epi li te fatige. Samie te vini epi li kenbe l. Peter te vle montre japman li, men li te twò fatige. Li te tou tonbe dòmi menm moman a. Samie te renmen l menm kote a epi l te renmen kenbe l nan bra l. Samie mennen Peter lakay li jou sa, epi yo te vin kreye anpil bèl memwa ansanm.

1: miltip : Ki sa Peter te vle fè lè Samie te parèt lan ?
 A) Li te vle montre plim sou po l
 B) Li te vle parèt bèl
 C) Li te vle kaline avèk li
*D) Li te vle montre japman li

2: youn : Ki kote Peter te ye ?
 A) Tris epi fatige
*B) Nan magazen zannimo domestik la
 C) Lakay
 D) Nan plas piblik lan kote li t ap pratike japman li

3: miltip : Ki sa Peter te fè aktyèlman lè Samie te vin sou li a ?
 A) Peter te montre plim sou kò li
 B) Peter te montre japman li
*C) Peter te tonbe dòmi
 D) Peter t ap mande tèt li si l te yon bon ti chyen ase

4: miltip : Ki tip ti chyen ke Samie te vle ?
 A) Yon ti chyen koulè lò ki te piti
 B) Yon ti chyen koulè lò ki te gen plim byen klere sou kò li
 C) Yon ti chyen ki te gen yon gwo japman ke l te kapab kaline avèk li
*D) Yon ti chyen koulè lò ki te kapab kaline avèk li


***************************************************
Story:            mc160.dev.10
Author:           3842083771
Work Time(s):     4095

Luna, yon malfini, te vle kèk chosèt. Se te nan mitan ivè a epi lè li chita sou branch pye bwa yo, sa fè pat li vin frèt. Luna te espere ke zanmi li yo te ka ede li jwenn kèk chosèt. Se kon sa li te vole ale sou ansyen pye erab la kote Olive, yon chwèt, t ap viv.

Li di : « Olive, èske m ka prete yon pè nan chosèt ou yo ? »

Olive, chwèt la, te parèt etone. « Luna, mwen pa gen bezwen chosèt paske pat mwen ak zòtèy mwen gen plim byen epè ladan yo. Ale vizite youn nan zannimo ki mache sou kat pat yo. Petèt yo ka gen chosèt an rezèv ke w ka prete ».

Luna vole atravè chan a epi li poze tou prè wiso ki jele a. Rose, raton an, t ap anseye sis ti bebe li yo kouman pou yo lave pat yo. Dlo a te frèt anpil, men, ti bebe yo t ap byen amize yo.

« Rose, pat mwen ak zòtèy mwen frèt anpil, èske m ka prete yon pè nan chosèt ou yo ? » Luna t ap sipliye.

Rose t ap ri byen fò. « Ala w komik Luna, mwen pa gen chosèt. Gade janb mwen ak pat mwen. Yo kouvri avèk plim ki epè epi ki cho. Mwen regrèt sa, mwen pa ka ede w. Ale vizite imen yo. Kèk fwa mwen debouche poubèl fatra a yo nan lannuit lè m ap chache manje. Yon fwa, mwen te wè yon pè chosèt. »

Luna te pè imen yo anpil. Grann li ak manman l te pale de yo. Yo te di l ke gen kèk imen ki konn chache fè malfini yo mal. Pat li yo te tèlman frèt ke l te difisil anpil pou l te kenbe branch pye bwa yo. Li te vin brav. Li vole ale nan kay fèmye ki sou tèt gwo mòn lan. Lè li ateri sou do kay la, li pa t ka kwè sa l te wè a. Li te wè anpil chosèt ! Nan fen otòn, Henrietta, yon imen, te koke rad lave l yo deyò pou yo te ka seche epi li te bliye mete yon pè chosèt tou piti anndan. Chosèt yo te pandye sou liy lan avèk de pensèt an bwa. Luna te itize bèk byen djanm li an pou l te kase pensèt yo. Li te mete chosèt yo nan pat li epi li te vole ale lakay li ki nan gwo pye bwa a. Lè li te ateri, pat li yo te cho epi yo te sèch. Luna te kontan anpil.

1: youn : Pou ki sa Olive, chwèt la, pa t gen chosèt ?
 A) Li te bay yon lòt zanmi l chosèt li yo.
 B) Tout chosèt li yo te nan lesiv.
*C) Li te gen plim ki epè nan pat li ak nan zòtèy li.
 D) Li te gen bòt pou ski nan pat li olye de chosèt.

2: miltip : Pou ki sa Luna te pè imen yo ?
*A) Grann li ak manman l te rakonte l kèk istwa kote kèk move imen konn fè malfini yo mal.
 B) Imen yo te gwo anpil epi yo gen vizaj ki pou fè w pè.
 C) Imen yo konn mete fatra nan nich malfini yo.
 D) Imen yo konn vòlè tout manje malfini yo.

3: miltip : Ki zannimo Luna pa t vizite ?
 A) Olive, chwèt la
 B) Rose, raton an
*C) Opal, lout la
 D) Henrietta, imen an

4: miltip : Kouman ti bebe raton an te ka fè jwe nan wiso jele a san li pa t domaje pat li yo ?
 A) Paske manman yo te rasire ke yo te gen gan byen cho ki pou kenbe pat yo sèch.
 B) Paske manman yo te anseye kouman pou yo te jwe nan dlo a pou yo pa vin frèt.
 C) Paske janb yo ak pat yo te djanm ase pou yo pa t chavire poubèl fatra yo.
*D) Paske janb yo ak pat yo te kouvri avèk plim ki epè anpil ki kenbe yo cho.


***************************************************
Story:            mc160.dev.11
Author:           534571148
Work Time(s):     3659

Te gen yon lè, te yon yon jèn ti gason ak yon jèn ti fi ki te planifye yon sejou nan plaj. Yo te pake kèk sèvyèt, yon parapli, kèk chèz plaj epi yon iglou pou lamanjay. Yo te kondui nan teren estasyònman plaj la ki te gen anpil machin ladan l; se kon sa yo te pase prèske 1 è d tan kote y ap eseye jwenn yon plas pou yo estasyone machin lan. Yon fwa yo fin jwenn yon plas, yo te estasyone machin lan epi yo te kòmanse mache ale nan zòn plaj la. Yo te jwenn yon bèl plas ki bay sou dlo a epi yo te ranje zafè yo te pote yo la. Apre yo fin chita, yo te kòmanse jwi yon bon manje midi sou plaj la. Yo te gade bato yo k ap pase epi moun yo ki t ap jwe nan dlo a. Se te yon jounen ki te bèl anpil epi se te youn ke yo p ap janm bliye. Lè yo te retounen lakay, yo vin reyalize byen vit ke yo tou lè de a te gen po yo boule nan solèy. Se kon sa yo tou lè de te di ke pwochen fwa y ava pote krèm solèy.

1: miltip : Èske se te yon bon jou pou koup la. epi ki sa yo te reyalize lè yo te retounen lakay ?
*A) Se te yon bon jou, epi yo te reyalize ke yo te gen po yo ki te boule nan solèy.
 B) Se pa t yon bon jou, epi yo te reyalize ke yo te gen po yo ki te boule nan solèy.
 C) Se te yon bon jou, epi yo te reyalize ke yo t ap rive lakay yo an reta.
 D) Se pa t yo bon jou, epi yo te reyalize ke yo te pran yon kontravansyon pou estasyònman.

2: miltip : Ki kote koup la t ap ale epi ki jan yo te rive la ?
 A) Nan plaj epi sou bekàn
 B) Sou plas piblik epi sou bekàn
 C) Nan makèt epi nan machin
*D) Nan plaj epi nan machin

3: youn : Apre bato yo, ki sa koup la te gade ?
 A) dofen
 B) moun ki t ap fabrike chato an sab
*C) moun ki t ap jwe nan dlo a
 D) Ti moun ki t ap jwe nan sab la

4: youn : Konbyen tan li te pran koup la pou yo te jwenn yon plas estasyònman ?
 A) prèske yon demi è d tan
 B) yon ti tan byen kout
*C) prèske 1 è d tan
 D) plis pase 1 è d tan


***************************************************
Story:            mc160.dev.12
Author:           212417544
Work Time(s):     998

Twa ti moun piti t ap viv nan yon gwo gwo kay ki te gen yon gwo gwo chat ansanm ak plizyè plas pou yon gwo gwo chat kache. Gwo gwo chat yo a te rele Cowboy. Epi Cowboy pa t yon chat ki te janti menm. Cowboy te renmen mòde, moulen, epi grate anpil bagay. Lè Cowboy gen kè kontan, ki pa t yon bagay ki rive souvan, Cowboy te renmen mòde dra lèn oswa ti jwèt ki mou epi li te konn pote yo nan bouch li. Lè Cowboy grangou, li te renmen mòde tomat wouj vif epi l souse tout ji ak grenn semans ki ladan yo. Epi lè Cowboy santi l fache, li renmen kache. Cowboy te konn kache, kwoupi kò l byen won tankou yon boul anba dra lèn lan oswa dèyè yon kwen epi pou l tann pou youn nan ti moun piti yo ap pase. Lè yo rive pase la, Cowboy te konn vole sou pye yo epi eseye mòde epi grafonyen yo. Li pa t konnen ke sa l t ap fè a pa t bon menm. Cowboy te sèlman yon chat. Yon gwo gwo chat ki pa t konn sa ki bon.

1: youn : Ki non chat la ?
 A) Tony
*B) Cowboy
 C) Cat
 D) Chowder

2: youn : Ki sa Cowboy te renmen manje lè l grangou ?
 A) Cowboy te renmen manje manje chat.
 B) Cowboy te renmen manje jwèt.
 C) Cowboy te renmen manje dra lèn.
*D) Cowboy te renmen manje tomat.

3: miltip : Lè Cowboy te fache li te konn...
 A) kouri al kache.
 B) moulen jwèt ti moun yo.
 C) mòde dra lèn.
*D) kache epi vole sou moun.

4: miltip : Cowboy se te yon...
 A) ti chat tou piti.
 B) yon chat ki gen gwosè nòmal.
*C) yon gwo gwo chat.
 D) yon gwo gwo chyen.


***************************************************
Story:            mc160.dev.13
Author:           1460358657
Work Time(s):     867

Premye jou lekòl la, Madam Law te mande tout elèv yo pou yo te ekri yon istwa pou yo ka di li ki sa yo te fè pandan ete a. Li te di elèv yo ke yo ta pral li l devan klas la. Sa ta pral ede chak moun pou yo konnen plis de youn lòt.

Lè tout elèv yo te fini ekri istwa a yo, Anna te leve men li pou l te ka al li pa li a an premye. Madam Law te souri bay Anna pou jan l wè Anna te kontan pou l t ap pataje istwa pa li a devan klas la. Li te di tout elèv yo pou yo te chita epi koute sa Anna te gen pou di.

Anna te kòmanse li istwa li a. Tout lòt elèv yo te kòmanse prete atansyon menm kote a, paske istwa li a t ap pale de vakans li nan yon plas piblik ki gen anpil jwèt atraksyon. Anna te di yo ke li te monte yon gwo jwèt atraksyon ki rele « Superman » ki te favori li. Apre Anna te fini li istwa li a, tout elèv yo te bat bravo epi yo te di ke yo te swete ke yo te ka tande plis. Anna te di yo pou yo te di manman yo ak papa yo pou te mennen yo vizite jwèt atraksyon yo nan ete pwochen an.

1: miltip : Pou ki sa elèv yo te gen pou yo li istwa a yo pou klas la ?
 A) pou yo te ka konnen ki moun ki te pase yon pi bon ete
 B) pou yo te ka konnen madam Law pi plis
*C) pou te ede yo konnen plis de youn lòt
 D) pou yo te ka konnen ki moun ki te gen pi bon manman ak papa

2: youn : De ki sa elèv yo te gen pou yo ekri ?
 A) premye jou lekòl la
 B) Madam Law
 C) vakans ete Anna a
*D) ki sa yo te fè pandan ete a

3: miltip : Pou ki sa madam Law te souri bay Anna ?
 A) paske Anna te bay yon blag nan klas la
*B) paske li te leve men l pou l te ka li istwa pa li a an premye
 C) paske Anna t ap ri
 D) paske Anna te monte yon gwo jwèt atraksyon

4: youn : Ki jan gwo jwèt atraksyon ke Anna te pale klas la de li a te rele ?
 A) Batman
*B) Superman
 C) pa t genyen youn
 D) Jolly Green Giant


***************************************************
Story:            mc160.dev.14
Author:           534571148
Work Time(s):     10766

Sa se istwa sou yon lous ak yon lou. Lous la te rankontre lou an yon jou nan fon bwa yo. Lous la te di lou an, èske w ta renmen ale nan rivyè a avè m ? Lou an te di wi, li ta renmen ale nan rivyè a. Lè lous la ak lou an te rive nan rivyè a, yo te aprann ke kastò a te bati yon pon ki te mennen nan lòt bò rivyè a. Lous la ak lou an te travèse pon ke kastò a te bati a epi yo te remake ke yo te nan yon pati nan fon bwa a ke yo pa t ko janm wè anvan sa. Kòm yo te yon ti jan enkyete pou yo pa t pèdi nan pati sa a nan fon bwa yo ke yo pa t ko janm wè anvan sa a, lous la ak lou an te retounen. Yo te retounen sou pon an epi yo te kontan ke yo te retounen nan nan pati nan fon bwa yo ke yo te konnen byen an. Kastò a te remèsye lous la ak lou an paske yo te eseye nouvo pon li an epi, apre sa, li te kòmanse bati yon lòt pon tou pre premye pon an. Li te yon kastò ki te okipe anpil.

1: youn : Ki zannimo ki te bati pon an ?
*A) kastò a
 B) lous la
 C) chyen an
 D) lou an

2: miltip : ki sa lous la ak lou an te travèse, epi pou ki sa yo te retounen ?
 A) yon pon, epi yo te vin grangou.
 B) yon lak, epi yo pa t vle pou yo te pèdi.
 C) yon chan epi yo pa t vle pou te pèdi.
*D) yon pon, epi yo pa t vle pou yo te pèdi.

3: miltip : Ki sa kastò a te bati epi pou ki sa li te remèsye lous la ak lou an ?
 A) yon pon, epi paske yo yo te ede l bati pon an.
 B) yon kay, epi paske yo te eseye pon an.
*C) yon pon, epi paske yo te eseye pon an.
 D) yon pon, epi paske yo te pote manje pou li.

4: youn : Sa a se yon istwa sou ki de zannimo ki t ap pwonmennen nan fon bwa yo ?
 A) yon lous ak yon kastò
 B) yon chyen ak yon lou
 C) yon lous ak yon chyen
*D) yon lous ak yon lou


***************************************************
Story:            mc160.dev.15
Author:           3960091198
Work Time(s):     725

Fanmi Jenny t ap viv nan yon apatman nan Seattle. Yon jou, Jenny te ale lakay apre l te soti lekòl epi manman li te di ke yo ta pral demenaje pou yo te ale Utah. Jenny te tris pou li te kite zanmi li yo. Jenny te tris pou li te kite lekòl li a. Jenny te ede manman li pake bwat yo epi pwòpte apatman an pou yo te ka pare pou yo te deplase. Nan yon ti tan, jou an te rive kote papa Jenny te vini avèk yon gwo kamyon nan plas estasyònman an epi yo te bwote tout zafè fanmi an mete anndan l. Jenny ak manman l te monte machin yo an epi papa l te kondui kamyon an pou yo te ale Utah. Jenny te renmen lefèt li te gen pou l manje anpil fridòdòy sou wout la. Lè fanmi an te rive nan nouvo kay yo a nan Utah, Jenny te ede paran li yo retire tout bwat yo epi mete yo nan kay la. Li te renmen nouvo chanm a kouche li a ! Lè Jenny t ap retire tout bagay nan bwat ki te gen jwèt li yo, te gen yon son ki frape nan pòt la. Se te yon ti fi ki te vle pou Jenny te al jwe avèk li ! Jenny ta pral kòmanse renmen Utah !

1: youn : Ki moun ki te kondui kamyon an ?
 A) Jenny
 B) frè Jenny
 C) manman Jenny
*D) papa Jenny

2: youn : Ki kote Jenny t ap viv anvan yo te demenaje ?
 A) New York
 B) Utah
 C) Austin
*D) Seattle

3: miltip : Ki sa ki te fè Jenny te vin kontan pou l te vin Utah?
 A) mizik la
 B) bèl bagay li wè yo
 C) paske l te avèk manman li
*D) yon ti fi ki te vin jwe avèk li

4: miltip : Pou ki sa Jenny te tris pou l te demenaje ?
 A) Li te gen pou l te kite bagay li yo
 B) Li pa t vle kite ekip foutbòl li a
*C) Li te gen pou li kite zanmi l ak lekòl li a
 D) Li pa t vle kite fanmi li


***************************************************
Story:            mc160.dev.16
Author:           4251880037
Work Time(s):     2649

Mike ak Jeff se bon zanmi. Lekòl yo a ap òganize yon jwèt devinèt pou yo devinen konbyen boul chiklèt ki gen nan yon bwat. Si yo jwenn montan etzak la, y ava genyen $100. Si yo rive tou pre, y ava genyen yon kat kado ki vo $20. Bwat la sanble ke li manke kèk boul chiklèt. Jan sa pase, gen moun ki ap manje yo chak fwa yo plase dizon devinèt a yo. 100 moun te devinen epi yo te pran yon sirèt. Bwat la mezire 10" pa 10". Chak boul chiklèt se 1". Mike te devinen 500, Jeff te devinen 800. Yo tou de a di ke yo t ap separe lajan konkou an si yo ta genyen.

1: miltip : Ki moun ki rive pi pwòch ?
 A) Tou lè de
*B) Jeff
 C) Mike
 D) Pa gen youn

2: youn : Ki posiblite pou youn ladan yo ta genyen ?
 A) 5/100
 B) 10/100
*C) 1/100
 D) 100/100

3: miltip : Ki posiblite pou youn ladan yo pa ta genyen ?
 A) 89/99
 B) 99/99
 C) 99/100
*D) 98/100

4: miltip : Ki sa montan etzak la ye ?
 A) 1000
 B) 800
*C) 900
 D) 700


***************************************************
Story:            mc160.dev.17
Author:           1883940740
Work Time(s):     1321

Hannah ak zanmi li, Mary, yo tou lè de a te santi yo blèm. Yo te chita nan kay la epi yo t ap eseye panse de ki sa pou yo fè. Yo te jwe avèk chat kay la. Yo te desinen nan kaye Hannah a. Yo t al kache nan pandri manman Hannah pou yo te eseye soulye li yo, men, manman Hannah te bare yo. Li te di yo, « nou menm ti fi sa yo, nou bezwen yon bagay pou n fè. An nou al mache nan plas piblik la ! » Hannah ak Mary te gade youn lòt, epi yo t ap sote ponpe nan lakontantman. Hannah di : « Plas piblik la se sa nèt ! » Mary rele : « An n ale ! » Se kon sa manman Hannah te pake kèk pòm ak bonbon, epi yo te deplase pou yo t al mache nan plas piblik la. Yo te mache sou twotwa a, yo t ap gade tout bagay ki te enteresan yo sou chimen an. Mary te gen je l tonbe sou yon ekirèy. Hannah te wè yon zwazo jòn. Manman Hannah te pwente sou flè jòn yo ki t ap grandi devan kay mesye Smith la. Lè yo te rive nan plas piblik la, manman Hannah te ranje nat piknik la ak lamanjay yo. Hannah ak Mary te kouri al eseye kenbe papiyon pou yon ti moman, epi apre sa yo te chita pou yo te manje. Lè yo te fini, manman Hannah te mete manje ki te rete yo nan yon bwat poubèl. Pandan yo t ap pale lè yo t ap retounen lakay, Hannah te panse ke jou blèm lan te vin tounen an byen.

1: youn : Ki sa Hannah ak Mary t ap eseye kenbe nan plas piblik la ?
*A) papiyon
 B) tòti
 C) zwazo
 D) kana

2: youn : Ki sa manman Hannah te fè avèk manje ki rete yo ?
 A) jete yo atè a
 B) pa t gen okenn fatra
*C) mete yo nan bwat poubèl la
 D) pran yo ale lakay avèk yo

3: miltip : Ki sa Hannah ak Mary te wè sou wout pou yo te ale nan plas piblik la ?
 A) Yon papiyon avèk yon zwazo
*B) Yon ekirèy, yon zwazo jòn, ak flè jòn
 C) Yon cheval
 D) Yon ekirèy woz, yon zwazo, ak flè jòn

4: miltip : Ki sa Hannah ak Mary te fè lè yo te santi yo blèm ?
 A) chante kèk chansonèt epi desinen
 B) jwe jwèt
*C) jwe avèk chat kay la epi desinen
 D) sote kòd


***************************************************
Story:            mc160.dev.18
Author:           2195212743
Work Time(s):     5807

Douglas renmen jwe foutbòl. Li jwe pou ekip Dolphins lan. Li bon anpil. Li te kontan anpil pou gwo match avèk Lions lan. Jou swa anvan match la, li te ale nan kabann byen ta. Li t ap gade twa feyton nan televizyon jou swa sa a. Premye a se te Muffins ti chat la. Dezyèm lan se te Ernie, Bourik ki konn Pale a. Twazyèm lan se te An n Ri avèk Herman, Kochondenn lan. Manman li te di pou l te ale nan kabann, men Douglas pa t koute. Dòmi te pran l sou kanape a. Li te reve pandan tout nuit la. An premye se te sou mouton k ap sote tèt lantouray. An dezyèm se te sou jwèt al chache balon avèk Ruffles. An twazyèm se te sou Ernie, ti Bourik ki konn pale a ki t ap choute yon balon foutbòl sou tèt lalin lan. An katriyèm se te sou jwè foutbòl prefere li a, Pele, ki t ap fè kout tèt nan gòl la.

Finalman, jou apre a, Douglas te leve ta paske li te fatige anpil. Manman li te rele li epi alam lan te deklennche, men li pa t tande anyen. Pou reveye Douglas, manman l te fè Ruffle, chyen an, niche figi l. Douglas te reveye men li te gen pou l manje manje maten. Apre sa li kouri mete inifòm li. Li t ap baye.

Manman li te kondui li ale nan teren foutbòl la. Match la te kòmanse deja. Douglas te gen pou l rete sou ban nan premye ka tan match la. Ekip li t ap pèdi en a zewo lè Howard te make pou Lions. Douglas te kòmanse dezyèm ka tan an. Li te fatige epi li pa t ka kenbe avèk rès ekip li a. Antrenè a te etone pou l wè ke Douglas te dousman kon sa. Dabitid li rapid anpil. Apre dezyèm ka tan an, Dolphins yo t ap pèdi de a en apre Howard te make ankò pou Lions yo epi Toby te make yon gòl pou Dolphins yo. Pandan antrenè a t ap bay ekip la bwè bwason enèjetik, dòmi te pran Douglas. Twazyèm ka tan an te kòmanse.

Douglas t ap wonfle lè antrenè a te di l pou li ale nan jwèt la. Lè li te wè Douglas t ap dòmi, li te voye Billy nan jwèt la. Billy te make yon gòl epi Dolphins yo te egalize de a de. Ruffles, chyen an, te kòmanse jape epi li t ap niche figi Douglas. Douglas leve epi li detire. Li te finalman byen repoze. Antrenè a te wè Douglas epi li voye li nan match la. Douglas sonje rèv li a. Nan dènye segonn lan, li fè yon kout tèt nan gòl la tankou Pele. Li te genyen match la. Ekip li a te kontan.

Depi lè sa a, Douglas ale nan kabann li a lè. Li toujou vle pou l repoze byen. Manman li te gen rezon. Li te bay manman li akolad.

1: miltip : Ki rèv ki te ede Douglas genyen match la ?
 A) Li te reve de Ernie, bourik la, ki t ap choute boul la sou tèt lalin lan.
*B) Li te reve de Pele ki te fè yon kout tèt nan gòl la.
 C) Li te reve de Ruffles ki t ap chache boul la.
 D) Li te reve de mouton ki t ap sote sou tèt lantouray yo.

2: youn : Kiyès ki te reveye Douglas kote li te niche figi Douglas ?
 A) Muffin, chat la.
 B) Herman, kochondenn lan.
 C) Ernie, bourik la.
*D) Ruffles, chyen an.

3: miltip : Konbyen pwen Dolphins te make epi kiyès ki te fè gòl yo ?
 A) Yo te make de pwen. Ruffles ak Billy te skore.
*B) Yo te make twa pwen. Toby, Billy ak Douglas te skore.
 C) Yo te make senk pwen. Howard, Billy, Ruffles, Douglas, ak Billy te skore.
 D) Yo te make yon pwen. Toby te skore.

4: youn : Ki jwèt Douglas renmen jwe ?
 A) Douglas renmen jwe bezbòl
*B) Douglas renmen jwe foutbòl.
 C) Douglas renmen jwe baskètbòl.
 D) Douglas renmen jwe kat.


***************************************************
Story:            mc160.dev.19
Author:           259176131
Work Time(s):     1010

Mwen la pou m rakonte nou yon istwa de yon wobo ki rele Carl. Li te vini de yon tè byen lwen ki rele Factory. Carl te tris paske li te manke yon pyès ki rele kawotchou. Li te bezwen tou yon pyès pou rasanble solèy. Men, kawotchou a te pi enpòtan. Yon fwa Carl fin jwenn tout pyès sa yo, li te ka vwayaje ale nan nouvo kay li a nan nasyon Lab la ki nan vil Office la. Se te yon bagay ki difisil anpil pou w ta rive la avèk pyès manke. Jis nan moman li ta pral pèdi lespwa, Carl te resevwa yon mesaj nan men mesye X ki di pyès yo te pare pou yo voye yo nan kourye. Sa te fè wobo a kontan anpil. Pyès yo te rive kèk jou apre epi Carl te mete yo nan 2 jou travay. Apre sa, Carl te kòmanse vwayaje avèk dènye bout objektif li an pou l te rive nan nouvo travay li a. Apre sa, Carl te pran 10 jou pou l te rive nan Lab.

1: youn : Nan ki nasyon Carl te vle ale ?
 A) Carl
 B) Office
 C) Factory
*D) Lab

2: miltip : Apre kawotchou, ki lòt pyès Carl te bezwen ?
 A) manke
 B) enpòtan
 C) kawotchou
*D) pyès pou rasanble solèy

3: miltip : Ki kote Carl te soti ?
 A) Lab
 B) Mesye X
 C) Office
*D) Factory

4: youn : Ki sa ki te sèl vil nan istwa a ?
*A) Office
 B) Mesye X
 C) Lab
 D) Factory


***************************************************
Story:            mc160.dev.20
Author:           1091830255
Work Time(s):     1853

Nan moman yon ete byen cho, Brian t ap mache ale lakay li apre l fin kite plas piblik la. Pandan li t ap mache a, Brian te pase tou pre magazen jwèt prefere li a, epi li te wè yon nouvo gan bezbòl nan fenèt la. Gan bezbòl Brian lan te abime anpil epi li te chire plizyè kote. Brian te brèman vle nouvo gan an paske li te vle al montre zanmi li yo gan li an demen. Pri nouvo gan an te kenz dola, men Brian te tcheke pòch li pou li ka wè kòb li, li te genyen sèlman sis dola ak senkant santim. Brian te kouri ale lakay li epi li te ale chache lajan toupatou nan kay la. Li the tcheke an ba kabann li epi li te jwenn senkant santim an ba kèk jwèt. Apre sa, li tcheke tout pòch ki nan pantalon li yo ak chòt li yo, epi li te jwenn yon lòt de dola. Apre sa, Brian ale gade ant kousen sou tout kanape ki lakay li, epi li te jwenn yon lòt twa dola. Apre li finalman gade toupatou lakay li, Brian te konnen ke li pa te ko gen ase lajan toujou pou li te achte nouvo gan an. Brian te ale deyò a epi li te wè papa li ki t ap fè travay nan lakou a. Li te di papa li ke li t ap fini tout travay nan lakou a pou li, si li te ka gen lajan ke li t ap bezwen pou nouvo gan an. Papa li te di wi, enben Brian  te pase rès tan apre midi a kote li t ap fouche zèb nan lakou a, epi li t ap mete fèy bwa nan sache. Papa Brian te fyè anpil paske pitit gason li t ap travay di pou lajan an. Lè Brian te fini tout bagay, Brian te konnen ke li te twò ta, epi magazen jwèt la te fèmen. Pandan Brian t ap mache anndan an, li te wè papa li ki t ap mache vin lakay li epi li te kenbe nouvo gan ke l te vle a nan men li. Brian te kontan anpil, epi li menm ak papa li te pase rès tan apre midi a yo t ap jwe jwèt atrap boul.

1: youn : Pou ki sa papa Brian te achte gan an pou li ?
 A) Papa li te vle pou li te pratike.
 B) Papa li pa t vle li itilize ansyen gan an.
*C) Papa li te fyè ke li t ap travay di.
 D) Papa li te konnen ke li te vrèman vle gan an pou li te ale montre zanmi li yo.

2: youn : Konbyen lajan ke Brian te jwenn an ba kabann li an ?
 A) Kenz dola
 B) De dola
*C) Senkant santim
 D) Twa dola

3: miltip : Pou ki sa Brian te vle yon nouvo gan ?
*A) Pou li te ka ale montre zanmi li yo.
 B) Li pa t gen okenn gan bezbòl.
 C) Li te pèdi ansyen gan bezbòl li a.
 D) Pou li te ka jwe jwèt atrap boul avèk papa li.

4: miltip : Konbyen lajan ke Brian te genyen an total apre li te fin gade lakay li ?
 A) Kenz dola
*B) Douz dola
 C) Sis dola
 D) Senkant dola


***************************************************
Story:            mc160.dev.21
Author:           1815495932
Work Time(s):     1548

Nan moman yon bèl jou solèy, Bob ak Sally t ap mache pou yo te ale nan plaj. Lè yo te rive la, premye bagay ke yo te vle fè se te chache trezò. Pou yo te jwenn trezò, yo te achte de pèl epi de bokit. Yo tou lè de te kòmanse fouye twou nan sab la avèk pèl a yo. Apre yo pase yon 1 è d tan ap chache trezò, yo pa t jwenn anyen. Sa te fè Bob ak Sally tris anpil. Yo te abandone epi yo t ale jwe nan dlo a. Pandan yo t ap jwe nan dlo a, Sally te jwenn yon boutèy ki te genyen yon ti papye anndan li. Sally te louvri boutèy la epi li te jwenn yon katografi trezò. Sally te montre Bob katografi a epi yo te kòmanse chache trezò a. Apre yo te mache pou tout pa ke katografi a te di yo, yo te kòmanse fouye avèk pèl yo. Apre yo fin fouye yon gwo twou, yo te jwenn yon bwat. Yo te kontan anpil ke yo te jwenn li epi yo te vle konnen ki sa ki anndan li. Bob te louvri bwat la tou dousman epi te genyen yon gwo pyè bijou. Apre sa, yo te kouri ale nan yon magazen pou yo te poze kesyon sou pyè bijou a. Ouvriye nan magazen an te di Bob ak Sally pyè bijou a te ka fè yo vin rich. Bob ak Sally te gade youn lòt epi yo te deside pou yo pa t vann li. Yo te mennen pyè bijou a lakay yo epi yo te sere li nan yon bwat espesyal, pou yo te ka sonje jounen yo te pase nan plaj la.

1: youn : Ki sa Bob ak Sally te jwenn nan bwat la ?
 A) Yon monnen
*B) Yon pyè bijou
 C) Yon bag
 D) Yon chèn

2: youn : Ki sa Sally te jwenn nan dlo a ?
 A) Yon koki
 B) Yon bokit
*C) Yon boutèy
 D) Yon pèl

3: miltip : Ki sa Bob ak Sally te fè apre yo te fin montre li bay ouvriye a ?
 A) Yo te vann li.
 B) Yo te kite li sou plaj la.
*C) Yo te mennen li lakay a yo.
 D) Yo te bay li.

4: miltip : Pou ki sa Bob ak Sally te sispann chache trezò a ?
*A) Yo te tris paske yo pa t jwenn anyen.
 B) Yo te bliye vini avèk yon pèl.
 C) Yo pa t vle jwenn trezò a.
 D) Yo te vin grangou.


***************************************************
Story:            mc160.dev.22
Author:           3310356749
Work Time(s):     2220

Se te yon bèl jounen solèy ki te cho. Mwen t ap travay deyò a nan jaden mwen. Mwen t ap retire zèb ki pa travay prefere mwen, men mwen t ap jwi jounen an. M ap viv tou pre yon lak ki fè kèk fwa mwen pran yon poz de tach jounalye mwen yo epi al gade lak la. Li bèl anpil epi li fè m kontan pou m gade bèl lak la epi wè zannimo ke m ka jwenn k ap naje nan oswa tou pre lak la.

Jou sa a, mwen tonbe tande yon son ba avèk souplès k ap soti nan lak la. Mwen te leve kite jaden an epi m te mache ale nan lak la. Mwen te toujou tande son etranj sa a. Li te sanble tankou yon moun ki t ap pale nan yon vwa ki ba anpil. Mwen te panse ke se te ka yon zwazo lak paske nou toujou wè epi tande yo tout tan. Zwazo lak yo gen diferan bri yo fè ki pou di ki sa yo vle « di » a lòt zwazo lak yo. Genyen yon bri lè yo ap vole ki ale byen prese epi li kout. Apre sa, genyen bri pou « ki bò ou ye » ki long, dousman epi ki byen fò. Men son sa a pa t menm jan ak okenn nan sa mwen te janm tande yo. Mwen te ale pran lonnvi mwen pou m te ka gade si mwen te ka wè anyen. Men, mwen pa t chanse menm. Mwen te toujou ap tande son pawòl ki tou ba sa a. Se kon sa mwen te totalman abandone rache zèb la. Jwenn son etranj sa a ta pral gen plis amizman. Men, se ki bò l ap soti ? Mwen te gade ankò ni an wo ni an ba nan zòn lak la epi mwen pa t wè anyen. Finalman mwen ale sou lòt bò plas kote nou mete bato an nou yo. Sa se yon zòn kote li pa twò fon nan dlo a. Mwen te vin wè yo ! Se te yon manman zwazo lak ak yon papa zwazo lak ki te yon ti bebe nan mitan yo. Yo t ap anseye ti bebe a kouman pou l naje ak manje pwason. Son tankou pawòl tou ba mwen te tande a se ta dwe yo menm ki t ap eseye anseye ti bebe a kouman pou l naje ak manje pwason. Mwen te chita la bò rivaj la epi m t ap gade yo pou yon demi è d tan. Mwen te santi m tankou yon moun ki vrèman espesyal dèske mwen te gen pou m te wè sa. Se yon bagay ki amizan anpil pou wè epi li pi amizan ke fè jaden.

1: youn : Ki sa mwen t ap fè nan jou sila a nan kòmansman istwa a ?
 A) lapèch
 B) dòmi
*C) travay nan jaden
 D) kuit manje

2: youn : Ki sa mwen te finalman wè ?
 A) de zwazo lak
 B) kat zwazo lak
*C) twa zwazo lak
 D) yon zwazo lak

3: miltip : Ki son ke mwen te toujou ap tande a ?
 A) yon bagay ki sonnen tankou moun k ap ri
*B) yon bagay ki sonnen tankou vwa k ap pale tou ba
 C) yon bagay ki sonnen tankou moun k ap kriye
 D) yon bagay ki sonnen tankou moun k ap chante

4: miltip : Ki jan mwen te santi m nan fen istwa a ?
*A) kontan
 B) malad
 C) tris
 D) melankolik


***************************************************
Story:            mc160.dev.23
Author:           3048636168
Work Time(s):     1252

Yon jou, Magneson te mache ale nan plas piblik la. Li te pase kèk pye bwa epi yon lak. Nan lak la te gen yon kana ki te rele George. Madan George te nan lak la tou. Non li te Nancy.

Magneson te mache ale tou pre pye bwa a. Nancy te vole ale sou pye bwa a. Li te avèti Magneson de ekirèy kriminèl ki t ap viv anndan pye bwa a. Kèk lane anvan sa, ekirèy la te voye yon labapen sou pitit gason George ak Nancy a. Li te endispoze, epi ekirèy la te pran ale avè l. Yo pa janm wè l depi jou sa.

Magneson te mande ki non pitit gason yo an te genyen. Yo di ke li te rele Leonard. Men, Magneson te sèlman ap fè ti pawòl tou kout. Li pa t kwè istwa sou ekirèy kriminèl la. Menm si ta gen youn vre, te gen anpil wòch tou pre lak la epi li te ka voye yo sou ekirèy la. Li te ka ale kache tou nan touf zèb men wotè yo.

George ak Nancy te regrèt pou yo te wè ke Mangneson pa t koute. Yo te vole ale pandan yo t ap chante yon chante ki tris. Yon ti tan apre, ekirèy la te soti nan pye bwa a epi li voye yon nwazèt men gwosè sou Magneson. Pa gen moun ki janm wè Magneson depi lè sa a.

1: miltip : Se te ki non madan George ?
 A) Magneson
 B) George
*C) Nancy
 D) Leonard

2: miltip : Sou ki moun ekirèy la te voye yon bagay ?
 A) Nellie ak George
*B) Leonard ak Magneson
 C) George ak Leonard
 D) Magneson ak Nellie

3: youn : Ki sa ekirèy la te voye sou Magneson ?
 A) yon labapen
*B) yon nwazèt men gwosè
 C) yon kana
 D) yon wòch

4: youn : Ki kote Magneson t al mache ?
 A) nan pye bwa yo
 B) nan lak la
*C) nan plas piblik la
 D) nan touf zèb byen wo a


***************************************************
Story:            mc160.dev.24
Author:           2612134556
Work Time(s):     2652

Chak lendi maten, ti gason malveyan ki rele Josh la te ale lekòl.

Britsoukou, ti Josh te glise sou yon po fig ...

- Josh di : outch, mwen tonbe sou sa a epi mete sou sa mwen frape fwon tèt mwen !

- Po fig la di : Bon bagay ! Mwen rele Mary. Mwen te vin tounen yon po fig apre m te fin voye fatra nan lakou lekòl la. Ou sove m epi kounye a mwen vin retounen sou fòm nòmal mwen kòm Mary. Se ki non pa w ?

- Mwen se Josh... Mwen an reta pou m ale nan klas ... èske w serye, kote po fig la ye menm kounye a ?

- Fig bannann lan, Josh cheri, mwen te manje l. Mwen te voye po fig la atè epi m te tounen youn ... kounye a ou sove m. Èske w ka wè po fig ou te glise sou li a la a ?

- Non, ou gen rezon.

- Mary di :  Josh, mèsi

- Eskize m, Mary ... mwen dwe ale ... si se pa sa, m ap an reta pou lekòl la ... epi tou, mwen pa ta vle fè pwofesè a fache.

1: youn : Ki moun ki te glise sou po fig la ?
*A) Josh
 B) John
 C) Mary
 D) Kate

2: miltip : Pou ki sa Josh te prese kon sa a ?
 A) Josh te gen yon match foutbòl pou li te ale jwe.
 B) Josh t ap retounen lakay li.
 C) Josh t ap ale nan lakou lekòl la.
*D) Josh te an reta pou klas li.

3: youn : Ki moun ki te tounen po fig la apre li te voye fatra nan lakou lekòl la ?
*A) Mary
 B) Kate
 C) Josh
 D) Peter

4: miltip : Ki moun ki se karaktè prensipal nan istwa a ?
 A) Mary ak Kate
*B) Mary ak Josh
 C) Josh ak Peter
 D) Kate ak Josh


***************************************************
Story:            mc160.dev.25
Author:           868073141
Work Time(s):     5062

Se te yon fwa te gen yon jèn ti gason ki te rele Bret epi li te gen yon chat ki te rele Wolfgang. Ti gason an te reyèlman vle genyen yon lou kòm zannimo domestik, men manman li te di ke lou yo renmen monopolize chanm twalèt la epi yo remen esploze tout bagay epi tou yo wonfle anpil. Se kon sa ti gason an vin rele chat li a Wolfie.

Li te panse tou pou l te rele chat li a Mesye Purrsalot. Bret li menm tou te planifye pou l te vini yon kavalye lè li vin gran (oswa yon kòbòy) epi li te panse ke Mesye Purrsalot te sonnen byen pou frè kavalye li a. Difikilte a se paske Wolfie pa t wonwonnen anpil menm. Li te konn wonwonnen sèl lè y ap ba l manje oswa lè y ap pase men sou li, men pa gen moun ki ka di ke li te konn wonwonnen anpil. An plis tou, manman Bret te di ke kavalye yo renmen pike anpil bagay avèk epe a yo epi yo renmen monopolize chanm twalèt yo tou epi yo fè bri bout metal.

Se kon sa Bret vin rete avèk non Wolfgang lan. Vwazen yo te konn ba l kèk rega etranj lè l konn kanpe devan galri a nan aswè pou l ap rele « Wolfie ! vin la a Wolfie !!! », pou l ka fè Wolfgang antre lakay lannuit. Men, Bret pa t okipe l de sa lòt moun te panse. Li te gen yon Wolfie epi petèt li ka vin yon doktè pou zannimo domestik lè li vin gran.

1: miltip : Ki lè Wolfie konn wonwonnen ?
 A) lè l okipe nan chanm twalèt la
*B) lè y ap pase men sou li
 C) lè yo satiyèt li
 D) lè l ap dòmi

2: miltip : Se te ki non chat la ?
 A) Bret
 B) Buster
*C) Wolfgang
 D) Mesye Purrsalot

3: youn : Ki sa ki youn nan rezon manman l pa t renmen kavalye ?
 A) yo te vin gran
 B) yo konn wonwonnen
 C) yo konn wonfle
*D) yo konn fè bri metal

4: youn : Ki sa ki te rezon ke manman l pa t renmen lou ?
 A) yo konn rele anmwey
 B) yo konn jape
 C) yo konn wonwonnen
*D) yo konn wonfle


***************************************************
Story:            mc160.dev.26
Author:           472016790
Work Time(s):     2027

Sally te renmen soti deyò. Li te mete soulye l. Li te ale deyò a pou l t ale mache. Li te mache sou zèb byen vèt yo. Solèy la te cho. Pye bwa yo te wo. Zwazo yo t ap chante nan pye bwa yo. Sally te renmen fason zwazo yo t ap chante a. Sally renmen chante avèk zwazo yo, deyò a. Ring, ring, avèk zwazo yo nan pye bwa yo. Sally te retire soulye li. Sally te renmen fason zèb vèt yo te ye sou zòtèy li. Zòtèy Sally te renmen zèb vèt yo. Sally te mache sou zèb vèt yo plis. Li te wè Missy ki se chat la. Missy chat la te fè myaw bay Sally. Sally te voye men l bay Missy chat la. Sally remen Missy chat la. Sally remen fè myaw bay missy chat la. Myaw, myaw, Sally di pou Missy chat la. Missy chat la mache ale kite Sally. Sally tande non li. Sally, Sally, vini lakay, jan manman Sally ta rele l. Sally te kouri lakay li ale jwenn manman li. Sally te renmen ale deyò.

1: miltip : Pou ki sa Sally te mete soulye a li ?
 A) Pou l te ka voye men bay Missy chat la
 B) Pou l te ka tande non li
*C) Paske li te vle ale deyò a
 D) Pou li te ka vini lakay

2: youn : Ki sa Sally te renmen fè ?
*A) Sally te renmen ale deyò a
 B) mache sou zèb vèt yo
 C) mete soulye li
 D) retire soulye li

3: youn : Ki sa non chat la te ye ?
 A) Myaw
*B) Missy
 C) Sally
 D) Ring

4: miltip : Kilès ki te rele Sally ?
 A) Missy chat la
 B) Zwazo yo
 C) Pye bwa yo
*D) Manman li


***************************************************
Story:            mc160.dev.27
Author:           1429298732
Work Time(s):     2461

Tammy renmen plas piblik la. Genyen balansin nan plas piblik la. Genyen glisad nan plas piblik la.  

Mary ale nan plas piblik la avèk Tammy. Yo sote kòd, yo jwe lago deli. Yo renmen plas piblik la.

Tammy ak Mary pran plezi yo nan plas piblik la. Tammy genyen yon chyen ki rele Max. Tammy ak Mary mennen Max nan plas piblik la.

Max renmen plas piblik la. Li kouri dèyè lapen. Li kouri dèyè boul. Tammy voye boul la bay Max. Mary voye boul la bay Max.

Plas piblik la pa amizan lè gen lapli. Tammy ak Mary pa kapab ale nan plas piblik la lè gen lapli. Manman di non. Yo tris lè yo pa kapab ale nan plas piblik la.

Tammy ak Mary jwe lakay lè gen lapli. Yo jwe avèk poupe. Yo jwe jwèt abiye epi yo fè jwèt bwè te.

Jodi a se yon jounen solèy. Tammy ak Mary kapab ale nan plas piblik la. Manman di wi. Yo kapab mennen Max nan plas piblik la. Yo kontan lè se jounen solèy..

1: youn : Kilès ki gen yon chyen ?
 A) Plas piblik la
 B) Max
*C) Tammy
 D) Mary

2: miltip : Ki sa Tammy ak Mary fè lè gen lapli ?
 A) ale nan plas piblik la
*B) jwe avèk poupe, fè jwèt bwè te
 C) jwe boul
 D) kouri dèyè lapen

3: miltip : Kilès ki renmen ale nan plas piblik la ?
 A) Poupe yo
 B) Manman
*C) Tammy ak Mary
 D) Lapen yo

4: youn : Se ki non chyen an ?
 A) Manman
*B) Max
 C) Tammy
 D) Mary


***************************************************
Story:            mc160.dev.28
Author:           2345117472
Work Time(s):     932

Se te yon lè te gen yon chyen ki te rele Puddles. Puddles te pou kont li paske li t ap viv nan yon zòn kote ki pa t gen okenn lòt chyen. Jou apre jou, Puddles te gen pou l manje manje chat epi fè tout bagay ke chat abitye fè pou l te ka konfòme l avèk rès gwoup li a. Li te twouve sa blèm anpil epi Puddles te tris. Puddles pa t menm sanble tankou yon chat !

Tout lòt chat yo te konn fawouche Puddles. « Ou twò gwo, » yo konn di. « Nen ou genyen an twò long pou yon nen ! » « Pou ki sa w ap esoufle kon sa ? » Puddles te konnen ke li te diferan.

Yon jou, Puddles te chwazi kouri ale byen lwen tout chat sa yo. Chat yo te ri li. Gad jan yon chyen estipid ! Li pa t konnen ke gen mons nan fon bwa yo ki te ka manje li ? Sa pa t mele Puddles, paske li te tris ase pou l te eseye.

Kon sa Puddles te pake tout zafè l - ti boul skwik skwik li, bòl dlo li, epi zo li - epi li te mete tèt li sou direksyon fon bwa yo. Li te finalman kontan ! Toudenkou, Puddles tounen tèt li. Li pran yon sant ki dwòl. Li gen sant yon bagay ke li po ko janm santi anvan sa. Li te tonbe vire, epi sa li te wè se te yon lòt chyen !

Puddles te kontan anpil, li te jape avèk lajwa. Li te ale lakay li avèk lòt chyen an, ki te rele Mittens, epi li te prezante l bay fanmi li. Puddles pa t janm santi li pou kont li ankò.

1: miltip : Pou ki sa chat yo pa t renmen li ?
 A) Li pa t manje manje chat 
 B) Li te gen yon nen ki long
*C) Li te diferan
 D) Li te konn esoufle

2: youn : Ki kote Puddles t ap viv nan kòmansman ?
 A) avèk chat ak chyen
*B) Nan yon gwoup chat
 C) Nan yon gwoup chyen
 D) Avèk moun

3: miltip : Ki sa Puddles chwazi fè ?
*A) Ale nan fon bwa yo 
 B) Ale dòmi
 C) Manje manje chat
 D) Vin tounen yon chat

4: youn : Kilès Puddles te jwenn ?
 A) Manje
 B) Yon mons
*C) Yon chyen kòm fanmi
 D) Yon gwoup chat


***************************************************
Story:            mc160.dev.29
Author:           400332158
Work Time(s):     839

Se te yon lè te gen yon prensès ki t ap viv nan yon kyòs chato byen wo epi yo pa t dakò pou li kite lakòz move manman li te genyen an. Yon jou, li te chwazi kite men, manman li pa t lèse l fè sa. Prensès la te pandye desann nan fenèt ki nan kyòs chato ki men wotè a epi li te pandye desann nan pati mi sid la lè manman li t ap dòmi. Li te al pwomennen byen lwen. Finalman li te li te ale nan forè a kote ki pa t genyen okenn poto elektrik men kote ki genyen kèk kavèn. La a li te rankontre yon jèn ti gason ki t ap kouri. Non li se te John. John te mande prensès la pou ki sa yon bèl dam kon sa te deyò nan mitan yon forè. Li te di ke li te kwense pou tout lavi li lakòz yon move fanm ki te di l ke li se manman l. Jèn gason an di ke li ta pral mennen prensès la nan yon chato ki te tou pre a. Li te di tou ke l te panse li te manke yon prensès. Pandan yo t ap ale atravè forè a yo te kontre ak anpil pwoblèm. Yo te wè ke yo te pèdi epi pa t gen okenn mwayen pou yo te jwenn kote pou yo te ale. Apre plizyè jou pase, prensès la te grenpe monte an wo tèt yon pye bwa pou l te ka devinen ki kote yo te ye. Li te wè ke chato yo te vle ale ladan li an pa t twò lwen pase sa epi li te tou pre yon montay. Apre yo te fin panse de pi bon fason pou yo rive la, John ak prensès la te ale nan chato a epi kote yo te viv pou tout rès lavi a yo.

1: miltip : Ki kote prensès la te pwomenen apre li te chape ?
 A) Montay
*B) Forè
 C) Kavèn
 D) Chato

2: youn : Kilès ki te chape kite kyòs chato a ?
 A) Manman
*B) Prensès
 C) Jenonm
 D) John

3: miltip : Ki sa prensès la te grenpe pou l te ka wè chato a ?
 A) Poto elektrik
 B) montay
*C) Pye bwa
 D) Chato

4: youn : Ki kote prensès la t ap viv o kòmansman ?
 A) Chato
 B) Kay
 C) Kavèn
*D) Kyòs chato byen wo

